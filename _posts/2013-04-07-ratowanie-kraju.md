---
layout: blogpost
title: Ratowanie kraju
image: /img/godlo.jpg
---

## Każdy ma własne zdanie

Polityka naszego kraju zawsze wywołuje burzę emocji i powódź opinii. Zwykle ze skutkiem ... żadnym.

Żadnym pozytywnym, w każdym razie. Niestety.

Okazuje się, że każdy doskonale "wie" co jest "nie tak", czyja to wina, która parta doprowadza kraj do ruiny, itd.

A ofiarami są inteligentni ludzie, którzy odkładają dobre nawyki z dziedzin ścisłych - jakby sytuację w kraju można było poprawić wyłącznie niespójną krytyką nie mającą żadnego uzasadnienia w konkretnych faktach lub liczbach.

Nie ma co się dziwić - zarówno media jak i politycy dbają o własne interesy. Na szkodę wszystkich pozostałych.

## Pogadajmy o pogodzie ...

Nie trzeba długo czekać, aby podczas rozmowy jedna osoba zaczęła dawać wyraz oburzeniu na temat sytuacji kraju do jakiej dopuścił rząd/partia/premier.

Dyskusje te są zwykle jałowe i tylko psują atmosferę, a argumenty są zastępowane wybieraniem "debila dnia" odpowiedzialnego za tą czy inną reformę, ustawę, itd.

Dopóki któraś ze stron nie przypomni sobie o opcji "wyjazd za granicę" po czym rozmowa się często kończy, bo ciężko o kontrargumenty.


## Moja wina...

Od razu mówię, że nie mam żadnej recepty jak z Polski zbudować istny raj. Jestem niekompetentny, nie interesuję się w ogóle polityką, partiami, kto tam co powiedział, obiecał, zrobił, itd. Nigdy nie głosowałem i nie zamierzam.

Za to ...  pretensje o sytuacje w kraju mam tylko do siebie. Nie jestem historykiem, ekonomem, socjologiem, psychologiem, politykiem, prawnikiem, sędzią, politologiem, pisarzem, mistrzem retoryki, urzędnikiem, itd.

Jako obywatel jestem współodpowiedzialny za los obywateli - i dlatego jestem wdzięczny tym, co dzielą się tą odpowiedzialnością i wykonują robotę, której nie muszę. W każdym zawodzie jest ciężko być wybitnym - i nie zawsze wychodzi. Są ludzi złośliwy i złodzieje - ale też są ludzie życzliwi i chętni do pomocy.

Rozumiem też, że zawód polityka to jeden z najbardziej niewdzięcznych zawodów. Bardziej niż adwokat czy policjant. Powodów do dumy mają niewiele w powszechnej opinii.

Oczywiście, nie znaczy to, że powinni móc bezkarnie rozwalać gospodarkę i pogarszać warunki życia. Niemniej, kim jestem, aby rzucać takie oskarżenia bezpodstawnie? A jeśli mam takie podstawy i dowody - to moim obywatelskim obowiązkiem byłoby dochodzenie sprawiedliwości drogą sądową.

Morderca nie jest mordercą, dopóki się tego nie udowodni lub nie przyzna się szczerze. Nikt z nas nie chciałby zostać zesłany na Sybir za to, że komuś podpadliśmy, prawda? Więc, jeśli ktoś chce mnie rozliczać z mojego obowiązku obywatelskiego (np. że nie głosuje lub nie interesuje się poliką) ... to najpierw niech się rozliczy z własnego obowiązku obywatelskiego - w pełnym zakresie. A nie tylko oglądanie kampanii wyborczej, głosowanie raz na kilka lat, zrzekania się całej faktycznej odpowiedzialności i stękania jak jest źle i komu ściąć głowę.


## Skąd te emocje?

Zmiany na lepsze są od sprawnego działanie osiągającego specyficzny celu.

A zamiast tego mamy narzekanie zamiast analizy, krytykę zamiast wniosków, pretensje zamiast listy kroków do celu, złość zamiast planu, oskarżenia bez dowodów, naśmiewanie zamiast wyrozumiałość, wyrzuty zamiast wdzięczności, gadanie zastępuje zdobywanie wiedzy, wymienianie krzywd zamiast branie odpowiedzialności ...

... czyli de facto chęć ulżenia sobie, uzewnętrznienia własnych frustracji, podzielenia się poglądami, radzenie sobie z samotnością poprzez szukanie wspólnego powodu do biadolenia czy agresji i poniżanie innych, aby zwiększyć poczucie własnej wartości.

Na pewno żaden inżynier nie chciałby, aby jakiś urzędnik z fantazjami mu szczegółowo wyznaczał jak zdobywać wiedzę, pracować, co robi nie tak (zdaniem urzędnika), itd. Jak to mówią - "nie rób drugiemu, co Tobie niemiłe".

W każdym razie - postawa niegodna trzeźwo myślącego inżyniera faktycznie troszczącego się o interes narodu.

## Straciliśmy głowy

A jak do tego doszło, że myślenie analityczne zostało zastąpione powszechnie powtarzanym bełkotem?

Media i polityka.

Media - bo szukają sensacji. Z dwóch milionów potrafią zrobić skandal, natomiast nieproporcjonalna utrata dziesiątek MILIARDÓW to słaby temat na artykuł. Powoduje to dwie rzeczy - ludzie tracą poczucie proporcji (np. narzekają na drobne podatki gminne) i koncentrują się na sensacyjnych ... pierdołach.

Polityka - mało osób rozumie na czym to polega. Proponuję zajrzeć chociażby do [Wikipedii](http://pl.wikipedia.org/wiki/Polityka). Polityka nie jest od tego, aby rozwiązać problemy gospodarcze, tylko ... jest to sztuka bycia wybieranym! A jak to działa? Proste - politycy i partie mówią to, co się ludziom podoba - czy w to wierzą, czy robią inaczej, czy nie - to nieistotne.

Polityka powoduje, że ludzie koncentrują się kto co mówi (co zależy tylko od tego, co może przyciągnąć więcej wyborców) zamiast co można zrobić w kraju.

Może to kubeł zimnej wody, ale ... media są od tego, aby zarabiać na reklamach przy tematach szokujących i pobudzających ludzi emocjonalnie. A politycy, aby reprezentować i obrabiać opinie ludzi ... a nie, żeby w kraju było dobrze.

To OBYWATELE odpowiadają za gospodarkę i dobrobyt. A z definicji ROLĄ polityków jest mówić co tylko się da, aby zdobyć i utrzymać pozycję polityczną.

Media i polityka to kolorowa karuzela kręcąca się wokół własnej osi - na której kręci się większość obywateli, myśląc że cała rzeczywistość się tak kręci. I stąd cały ten niekonkretny bełkot nawet u wybitnych intelektualistów - dali się wciągnąć jak widzowie w teatrzyk.

Taka ich po prostu funkcja.

Dlatego zupełnie mnie nie interesują media, które nie zastępują DANYCH, tak jak polityka nie zastępuje EKONOMII I ODPOWIEDZIALNOŚCI OBYWATELSKIEJ.

Co niestety się stało na szeroką skalę. Matrix.


## Czego więc brakuje aby coś zdziałać?

Ano właśnie. Tego, co przy zadaniu tekstowym. Dane, szukane, rozwiązanie. Albo plan, działanie, eksperymenty potwierdzające słuszność założeń, oczekiwany rezultat, realna wizja do której warto dążyć.

Brakuje chociażby jasno zdefiniowanego problemu!

Owszem, to niełatwe - morderczy wręcz wysiłek. Można bez końca topić kolejne godziny życia bez żadnego oświecenia.

Bez tego nawet nie ma dyskusji.


## Jaki jest obecnie największy problem Polski?

To już jest dobre pytanie na start. Od tego powinna się zaczynać każdą dyskusję dotyczącą polityki lub gospodarki.

Niektórzy by się pośpieszyli z hasłami takimi jak "korupcja!", "wysokie podatki!", "deficyt!", "zadłużenie!", "nadmierna administracja!", "okradanie państwa!", "debile w rządzie!", "banki!", "kredyty!", "ZUS!", "sejm!", "PO!", "PiS!", "Unia Europejska!", ...

Oczywiście żadne z nich ani nie określa problemu, ani nie uzasadnia, że jest to największy problem.

Sam przyznam, że nie znam największego problemu w naszych obecnych realiach. Dlatego jedyny na jaki mogę szczerze narzekać, to na negatywne postawy innych. Ale to przecież też nie pomaga.


## Więc co dalej?


Samo zdefiniowanie problemu jest przytłaczające i poza moimi kompetencjami. Chętnie bym odpłatnie zlecił badanie tego tematu (na ile mogę) i wspierałbym - o ile ktoś się tym zajmie rzetelnie i na serio (inaczej wolę czas i pieniądze inwestować w siebie i moją firmę - co dałoby mi większe pole do manewru gdyby mnie naszło zająć się tym samemu kiedyś).

Najpierw - po inżyniersku zdefiniować problem. Albo chociaż podejście dążące do jakiegoś ustalonego celu. Ciężka, żmudna i niewdzięczna praca.


## Z której strony podejść ...

I tutaj pierwszy dylemat: szukać i poprawiać definicję problemu (np. poprzez algorytmy genetyczne, wybierając dowolny duży problem, następnie zastępując coraz lepiej zdefiniowanymi, iterując po powiązaniach, przykładowo: problem ZUS - wymienić na problem do kogo trafiają pieniądze  - a potem jak są wydawane - a potem czy to problem nadmiernych regulacji czy wyborów konsumentów czy faktycznej korupcji - i potem od czego ten wybór zależy - czy ten wybór kształtują media czy szkoły, itd.) ... lub ... w izolacji testować losowe działania i monitorować wpływ - i w ten sposób na bieżąco poprawiać empirycznie sytuację, bez marnowanie czasu na sprecyzowanie problemu, którego może nawet nie da się sprecyzować (obieg zamknięty, zbyt wiele cyklicznych zależności, itd).

Trzecie podejście to mogłoby być zaczynanie od ograniczanie problemów i działań tylko do tych, której najlepiej wykorzystują obecne możliwości i świadomość obywateli. Jaki obywatele mogą mieć wpływ i w jakim czasie? Nie znam się. Islandia to odosobniony przykład, a nie szablon typu "kopiuj i wklej".

## Przykłady

"Problem ZUS" nie jest definicją problemu, bo zarówno ZUS jak i państwo tylko pośredniczą w transferze pieniędzy z jednego miejsca na drugie - a mi osobiście ciężko pojąć i poskładać dane, aby chociaż to przedstawić, a co dopiero przeanalizować. Jeśli problem dotyczy pieniędzy - to śledzenie ich przepływu jest konieczne. Nawet jeśli większość pieniędzy na ZUS trafia do ostatecznie podatników (lub banków - nie znam proporcji), to nie jest to złe, pod warunkiem, że podatnicy dokonują dobrych wyborów - jako konsumenci lub inwestorzy. Chyba, że np. korzystają z wypłat prawie w całości płacąc raty zaciągniętych kredytów. No i nie potrafię przewidzieć co będzie za rok - czy ZUS rozleci się (i może wyjdzie na dobre), czy rząd dostanie kolejne pożyczki czy może Polska załata to inflacją wbrew karom Unii, itd.

## Problem ze zbieraniem danych i dowodów

Może się okazać, że klucze do problemu mogą posiadać banki - informacje, które mogą nie chcieć ujawnić. Z drugiej strony - sporo danych można oszacować "z zewnątrz". Pojedynczy dobrze zdefiniowany problem pokaże czy w ogóle to jest potrzebne czy nie.


## Winnego znajdziemy w lustrze

Przypuszczam (!) że źródło problemu (jakkolwiek to będzie) to brak świadomości i psychologia ludzi. Niestety, nie możemy zamienić każdego obywatela w eksperta od całego zakresu dziedzin (polityka, gospodarka, ekonomia, prawo, psychologia, socjologia, statystyka, ...) i raczej to byłby ogromny koszt bez zysku (chyba, że Polacy żyliby z takiego zorganizowanego i drogiego "konsultingu" na rzecz innych państw - choć nie sądzę, że nawet byłby na to wystarczający popyt). Inna opcja to zorganizować się, gdzie każdy zajmie się wąską dziedziną (np. korupcja konkretnej instytucji, szczegółowe zestawienie poszczególnych grup społecznych, historyczna skuteczność różnych inicjatyw społecznych, itd.)


## Co dalej ...

Nie liznąłem tematu, a już się rozpisałem. Myślałem o tym, aby zebrać, posegregować, poprawiać (sam popełniam masę błędów), uaktualniać informacje i odsyłać do źródeł, dając innym jakiś punkt startowy aby najlepiej spożytkować uwagę, chęci i cenny czas. Jest masa inicjatyw i inteligentnych, aktywnych ludzi i zastanawiam się w ogóle, czy z moimi brakami (i mimo chęci) faktycznie sensownie jest akurat na to poświęcać czas.


## Zródła i informacje

W czerwcu pewnie pojawi się raport NIK za 2012 rok. Lektura obowiązkowa dla tych, co się interesują - bo to główne i najlepsze źródło większości danych.

Oprócz tego, wciąż jestem w szoku jak bardzo na czasie są wykłady i książki wybitnych ekonomistów takich jak Milton Friedman i Thomas Sowell (polecam nawet filmy na YouTube - pewnie nawet sporo będzie z polskimi napisami).
